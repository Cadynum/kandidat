\section{Syfte}
 Syftet med projektet är att designa och konstruera en tryckkänslig robothand som via trådlös styrning klarar av att utföra stadiga grepp av olika förutbestämda föremål. Styrningen ska ske genom att operatören har på sig en handske vars rörelse robothanden ska följa. Vid ett visst kontakttryck mellan robothand och greppat objekt ska dock åtföljning av handskens rörelse upphöra och det är då istället greppkraften som styrs med handsken.\\
 Detta projekt breder ut sig över många ingenjörsmässiga ämnen och ett underliggande syfte för varje gruppmedlem är att delvis kunna fördjupa sina befintliga kunskaper på något område men även att utöka sin ingenjörsmässiga bredd och lära sig hur de olika tekniska områdena sammanflätas i en produkt.
 
 