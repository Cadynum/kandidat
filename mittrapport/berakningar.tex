\section{Beräkningar}
För att kunna dimensionera servona och få en uppfattning om handens styrka behövdes de krafter som påverkar handen räknas ut. Beräkningarna gjordes genom att frilägga ett enskilt finger och rita ut de moment och krafter som verkar på fingret. Då gripdonet kommer att ha möjligheten av inta flera olika lägen med varierande kraftriktningar skapades två greppfall för att underlätta beräkningar. De olika greppfallen består av vertikal last och omfattning av objekt. Greppfallen bygger delvis på de uppsatta målen och delvis på rörelser som ger en bra uppfattning om den totala styrkan.

 
  \paragraph{Vertikal last}
   Vid vertikal last belastas fingret med en punktkraft motsvarande 1 kg på mitten av den näst yttersta fingerleden. Den yttre fingerleden tas därmed inte med i beräkningarna eftersom den i första hand ska utföra finmotoriska uppgifter där kraven på greppstyrka inte är lika viktiga. 
Fingret ställs i en position där den näst yttersta fingerleden hamnar i ett horisontellt läge och vinkeln mellan en vertikal linje och leden närmast handen är 30 grader. Eftersom den givna lasten är relativt hög försummas motorernas och strukturens egentyngd tillsammans med friktion och fjädrarnas återförande kraft.
\paragraph{Omfattning av objekt}
Vid omfattning av objekt ska ett objekt i storleksordning av ett mjölkpaket gripas med tillräcklig kraft för att lyfta upp det. Friktionskoefficienten mellan kontaktytor är 0,2 vilket är en vanlig koefficient mellan stål och plast.
 
    
För att beskriva fingrets läge i rymden och få en uppfattning om området som fingerspetsen kommer att röra sig i beskrevs fingret med matematiska formler. Då fingerdel nummer ett och tre är sammanlänkade med ett stag kommer fingerspetsens läge endast vara beroende av två vinklar och de olika delarnas mått.

