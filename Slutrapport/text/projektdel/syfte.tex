\section{Syfte}
Syftet med projektet är att designa och konstruera en tryckkänslig robothand som via trådlös styrning klarar av att utföra stadiga grepp av olika förutbestämda föremål. Styrningen ska ske genom att operatören har på sig en handske vars rörelse robothanden ska följa. Vid ett visst kontakttryck mellan robothand och greppat objekt ska dock åtföljning av handskens rörelse upphöra och det är då istället greppkraften som styrs med handsken.