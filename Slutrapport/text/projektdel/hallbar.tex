\section{Projektet ur miljö och hållbarhetsperspektiv}
Robothanden som byggts i detta projekt är som nämnts tidigare byggt främst i meccano vilket är en återanvändbar byggsats. Då handen inte ska användas mer är det enkelt att montera isär den och använda delarna till annat. När meccanot i sig är i för dåligt skick för att användas kan det återvinnas då stål är 100\% återvinningsbart (World Steel Association. (2008). Fact sheets. Hämtat från Worldsteel.org: 05.) 
Servomotorerna beställdes från Kina för att de var billiga och uppfyllde momentkraven med god marginal. Ett bättre alternativ ur miljöperspektiv vore att först optimera konstruktion och val av material för att minska momentbehovet, och sedan köpa servon från sverige som inte gör av med mer energi än nödvändigt. Alltså att de inte är överdimensionerade. Vid val av material bör även materialens miljöpåverkan beaktas för en så miljövänligrobothand som möjligt. 

Utveckling och användning av robothänder i allmänhet har i ett större miljöperspektiv både för- och nackdelar. T.ex. minskas behovet av transport ifall en uppgift kan utföras via en fjärrstyrd robothand. Robothänder kommer med stor sannolikhet vara en del av processen vid hantering av kärnavfall och andra miljöfarliga ämnen för att effektivt hantera dessa på ett bra sätt (Robotics Law and Legal Definition (http://definitions.uslegal.com/r/robotics/)).
Robothänder kan inte betraktas som miljöeffektiva förrän de negativa miljöeffekterna, från till exempel produktionen av handen och energiförbrukning vid användning, kan vägas upp av de effekter som unvikits genom att använda den. Den bedömningen är väldigt komplex.